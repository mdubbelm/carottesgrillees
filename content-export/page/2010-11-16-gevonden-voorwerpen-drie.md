---
title: "gevonden voorwerpen, drie"
date: 2010-11-16 19:25:10
slug: "gevonden-voorwerpen-drie"
draft: false
original_id: 140
type: "poem"
---

Misschien even zon. Leest verder dat het 
niet mogelijk is om werkelijk iets 
nieuws te verzinnen. Verzin ik een 

nieuwe virtuele identiteit
een nieuwe vraag die niet vraagt of het 
goed gaat, het gaat vast goed, de vraag is of 

alles steeds kapot moet worden gemaakt
Grootmoeder? Draakje? Grootmoeder, de zee 
is rood. Het is de rode zee, jongen,
 
het is de zon van zo-even, als er 
werkelijk niets nieuws is te verzinnen,
verzinnen we iets dat er al is
