---
title: "ruim op tijd"
date: 2010-05-16 18:25:54
slug: "ruim-op-tijd"
draft: false
original_id: 34
type: "poem"
---

‘*Zij wist niet dat ze ergens was*’ (Herman Gorter)

wanneer we weten waar we zijn
raken we de weg weer kwijt

we vragen de weg niet
want iedereen is vreemd in deze stad
zo gaan we zelf maar weer op zoek

zonder vragen komen we nergens
dus vragen we hoe laat het is

we wisten dat we nergens waren
maar zij wist niet dat ze ergens was

ze wist wel hoe laat het was,
het is vijf uur in de middag
