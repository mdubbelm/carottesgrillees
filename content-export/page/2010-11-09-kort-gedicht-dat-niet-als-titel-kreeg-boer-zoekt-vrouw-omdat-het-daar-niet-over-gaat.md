---
title: "kort gedicht dat niet als titel kreeg boer zoekt vrouw omdat het daar niet over gaat"
date: 2010-11-09 18:38:41
slug: "kort-gedicht-dat-niet-als-titel-kreeg-boer-zoekt-vrouw-omdat-het-daar-niet-over-gaat"
draft: false
original_id: 128
type: "poem"
---

'*liefste waren wij maar vast bejaarden*' (Leo Vroman)

Kom steken we de koppen bij elkaar, hier een,
daar een, en zo je wil, daar nog een.

De man in de tram zit liever op de fiets,
hij is ontspoord. De boer op het land denkt niet 
aan de vergankelijkheid als een rund 
wordt geslacht, hij denkt aan zijn waarheid:

liefste waren wij maar vast bejaarden,
dan konden we terugkijken 
naar wat we nog niet begrijpen.

De boer op het land denkt aan zijn waarheid en 
kijkt uit over het veld
