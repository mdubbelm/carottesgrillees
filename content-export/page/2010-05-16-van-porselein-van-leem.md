---
title: "van porselein, van leem"
date: 2010-05-16 18:34:02
slug: "van-porselein-van-leem"
draft: false
original_id: 42
type: "poem"
---

ay paardje van porselein
zadel op en verlaat de stad
in galop of in draf, het is me
om het even. want breekbaar
ben je en ik vol venijn

geen steppe die je dravend slaat
je hoeven zijn van leem vandaag
je benen wiegen niet of traag
in de wind van de woestijn

onder de nomaden reken ik
jou tot de mongooltjes
