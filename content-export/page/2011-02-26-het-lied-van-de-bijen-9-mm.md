---
title: "het lied van de bijen (9 mm)"
date: 2011-02-26 09:24:11
slug: "het-lied-van-de-bijen-9-mm"
draft: false
original_id: 189
type: "poem"
---

Ik klop de geesten 
uit mijn hoofd
ik klop op het hout

versla ik een kuub 
tot stukken van 
een halve liter

beng beng beng
het lied van de bijen
van werkbij, dar en

koningin, bij een dameruil 
verliezen zwart en wit 
een slag

stapel ik het hout
in de vorm 
van een raat

het hout is 
gekliefd schat steek het vuur
maar aan

vannacht ontsteek ik 
mijn lantaarn, vannacht zet ik
mijn netten uit
