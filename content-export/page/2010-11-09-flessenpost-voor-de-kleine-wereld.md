---
title: "flessenpost voor de kleine wereld"
date: 2010-11-09 18:37:53
slug: "flessenpost-voor-de-kleine-wereld"
draft: false
original_id: 127
type: "poem"
---

Er zijn van die dagen dat niemand
de weg naar huis vindt, 
dat er langzaam gehaast wordt, snel
getreuzeld.

Dagen dat de maan schijnt in een kuil,
de nacht verstoord wordt 
door een uil.

Er zijn van die dagen dat niemand
de weg naar huis weet, 
eilanden eilanden lijken,
de veerpont 

wordt gemist. Dagen dat de draad in
een knoop is geraakt, de kruimels 
zijn verwaaid
