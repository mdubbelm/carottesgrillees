---
title: "de geur van honing (13,5%)"
date: 2011-02-26 09:26:46
slug: "de-geur-van-honing-135"
draft: false
original_id: 190
type: "poem"
---

Dag bijenvolk, het raadsel is
niet de vraag welke spijze 
van welke eter uitging

het is de vraag of je
een werkbij wilt zijn
of een bidsprinkhaan

als ik naar de klok kijk verstrijkt
tussen drie en vier uur 
een eeuwigheid

vraag ik haar of we 
de berg zijn of een hobbel
tik tik tik tik

te makkelijk verwarren we
sentiment met gevoel
dag kleine hommel

jij licht een deksel op
ik ruik en zet 
mijn netten uit
