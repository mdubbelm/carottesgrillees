---
title: "la biche morte"
date: 2010-12-05 09:55:26
slug: "la-biche-morte"
draft: false
original_id: 157
type: "poem"
---

omvergeblazen
door de wind, opgestaan
voor de wind, de wind
krijgt ons niet
kleiner, de wind
is sneller moe dan wij

zit je met je handen
in je schoot, doe je
met twee drie
snelle bewegingen
je haar, je bent mooi maar
ook wel wat nerveus

staar ik door jouw ogen naar
een hert dat ligt te
dromen. zoals jij droomt
van het licht, een droom
van melk en honing,
een droom van wind

de wind krijgt mij
niet kleiner
