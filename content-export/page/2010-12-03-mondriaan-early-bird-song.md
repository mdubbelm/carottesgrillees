---
title: "mondriaan (early bird song)"
date: 2010-12-03 18:21:18
slug: "mondriaan-early-bird-song"
draft: false
original_id: 156
type: "poem"
---

ik kijk veel in je ogen
toch weet ik
niet wat ze zien

als we naar hetzelfde kijken
kan ik je ogen niet zien

er is een uitzondering:

als ik naar je handen kijk
denk ik aan de rest van je lijf

de victory boogie woogie
bekijk ik van een afstand om
ook je billen
te kunnen zien

zon in mijn hoed

het zicht op het gein
wordt er niet minder om

ik geloof dat ik ergens
niet bang voor ben
