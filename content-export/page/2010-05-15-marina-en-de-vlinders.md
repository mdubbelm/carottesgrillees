---
title: "marina en de vlinders"
date: 2010-05-15 22:23:46
slug: "marina-en-de-vlinders"
draft: false
original_id: 9
type: "poem"
---

kom, dans nog eenmaal met mij,
tegen jouw ongedachte lichaam
heb ik niets meer om het lijf

gedachteloos, haast levenloos,
geen idee ontspringt
meer aan de bron

broos, getroffen door het schot
dat emiliano velde, beet hij
nog eenmaal op zijn woeste snor

deze muziek, heel anders dan het liedje
laat jou en mij niet meer los
