---
title: "gevonden voorwerpen, één"
date: 2010-11-13 09:28:41
slug: "gevonden-voorwerpen-een"
draft: false
original_id: 134
type: "poem"
---

Leest dat alle personages elkaar verwoesten,
dat alleen de grootmoeder in leven blijft.
Grootmoeder zegt dat je van je hart

geen moordkuil moet maken, zeker niet
als je van iemand houdt. Maar grootmoeder,
wat heb je grote oren. En: was je niet dood?

En hé, die moordpartijen vinden plaats 
op het toneel, door mensen die een rol 
spelen, ook al zijn ze tekstvast,

mijn hart breken ze niet, mijn hart blijft zacht.
Grootmoeder? Grootmoeders mond zakt
open en ze zwijgt weer, als een graf
