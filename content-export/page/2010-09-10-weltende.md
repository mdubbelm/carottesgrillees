---
title: "weltende"
date: 2010-09-10 17:05:39
slug: "weltende"
draft: false
original_id: 102
type: "prose"
---

Dem Bürger fliegt vom spitzen Kopf der Hut,
In allen Lüften hallt es wie Geschrei,
Dachdecker stürzen ab und gehn entzwei
Und an den Küsten - liest man - steigt die Flut.

Der Sturm ist da, die wilden Meere hupfen
An Land, um dicke Dämme zu zerdrücken.
Die meisten Menschen haben einen Schnupfen.
Die Eisenbahnen fallen von den Brücken.

 

Het einde van de wereld, wereldeinde zeggen we niet, Duitsers eigenlijk ook niet, behalve Jakob van Hoddis dan. Even verder lezen, oh, het gaat niet over de rand van onze pannenkoek maar over de laatste dag, oké.

Arme burgers met hun punthoofden, mensen met bolle toeten boffen, hun hoed vliegt niet van het hoofd. De tweede regel begrijp ik niet: ‘in alle luchten weerklinkt het als gegil?’ Er is maar één lucht toch? En weerklinken als een gegil? Wat dan? De wind? De rondvliegende hoeden? Of gaat het al over de dakdekkers die naar beneden storten in tweeën ‘gaan’. Jakob, Jakob toch... Snel verder lezen,gelukkig motregent het slechts vandaag (in het echt), maar in dit gedicht, zo lees je (in dit gedicht), stijgt aan de kust de vloed.

De storm is gekomen, de wilde zeeën springen op het land om de dikke dijken te verpletteren. Maar wat hoor ik, gekuch? De meeste mensen zijn verkouden (Schnupfen), hahaha, dit is geestig, leve de rijmdwang, er komen grote, nare golven aan en wij zijn bijna allemaal verkouden. En wat er dan gebeurt? De rails vallen van de bruggen. O jee, als dat maar niet leidt tot vertraging, van het wereldeinde…
