---
title: "demande d'emploi,"
date: 2010-09-10 19:14:24
slug: "demande-demploi"
draft: false
original_id: 103
type: "prose"
---

Il y a des gens qui font de l’argent,
d’autres de la neurasthénie,
d’autres des enfants.
Il y a ceux qui font de l’esprit.
Il y a ceux qui font l’amour,
ceux qui font pitié.
Depuis le temps
que je cherche à faire quelque chose!
Il n’y a rien à y faire:
il n’y a rien à faire.

Even vooropgesteld dat mijn Frans niet zo goed is, ik geloof dat ik op school maar één jaar Frans heb gehad, of misschien twee, dat weet ik niet meer, ik vermoed dat ik die jaren heb verdroomd. In dat ene jaar heb ik wel een hoogtepunt beleefd, ik kon als enige vertellen waar het verhaal La vache qui parle over ging, niet omdat mijn Frans beter was dan de rest van de klas, het zal iets met mijn fantasie te maken hebben gehad. De koe vertelde een gestrande automobiliste dat er iets mankeerde aan de carburateur van haar auto.

Dit moet een sollicitatiebrief zijn, vreemd, altijd gedacht dat sollicitatie een Frans woord was, als sollicitation dan. Er zijn dus mensen die geld verdienen, andere krijgen last van neurasthenie, dat is een kwaal: werken leidt tot klachten als oververmoeidheid (schaamteloos gesimplificeerd), weer andere maken kinderen. Het is een rare brief. Je hebt mensen die de geest krijgen, je hebt mensen die de liefde bedrijven, mensen die beklagenswaardig zijn (?). Oeps, wat wil je, met een jaar Frans. Nu wordt het verder struikelen: sinds dat ik iets zoek om te doen? Er is niets aan te doen: er is niets te doen. In de laatste twee regels hoor ik het refrein van een zomers liedje (meer omdat ik dat wil dan om dat Jacques Rigaut dat bedoelt).

Ik ben benieuwd of Jacques werk heeft gevonden.
