---
title: "who's afraid of red, yellow and blue III"
date: 2011-01-04 22:07:52
slug: "whos-afraid-of-red-yellow-and-blue-iii"
draft: false
original_id: 183
type: "poem"
---

("*short cuts*")
verzopen katje zeg je,
druipend in het gat
van de deur

gek zeg je,
als ik je omhels
je wordt helemaal nat

***

ik weet dat je
je schaamt
als ik toekijk

hoe je je haar droogt
hoe je hand verdwijnt

in de rode kom
met aardbeien

***

de was hangt weer
mijn onderbroeken
naast die van jou
alsof er niets
aan de hand is

***

je pakt een wortel
uit de groentela
het is

je tweede al
terwijl ik denk
daar gaat

ons avondeten,
verdrijft je beet mijn
honger

***

de wortels
zijn op hoor
vind je het goed
als ik een stuk
komkommer neem?

normaal
vraag je het niet
misschien is het
het laatste
dat ik in huis heb

***

de koelkast is leeg. als ik in
je ogen kijk weet ik dat het
mijn beurt weer is, melk, tomaten,
yoghurt, kaas en h√©, denk eraan
om fruit te kopen

***

zo langzamerhand
heb ik het meeste
van je
wel gezien

wat maakt dan
dat je
je verstoppen moet
dat je me vraagt

of je mag snoepen
uit mijn groentela?

***

![](/images/mijn%20rechterpink.jpg)

([na het lezen van wcw](/william-carlos-williams/))
