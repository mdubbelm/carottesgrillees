---
title: "gevonden voorwerpen, vier"
date: 2010-11-20 17:53:33
slug: "gevonden-voorwerpen-vier8"
draft: false
original_id: 150
type: "poem"
---

Hoort aan de keukentafel dat er 
altijd een weg terug is. Ik weet dat 
de ene dood de andere niet is.

Ik zie alleen het groen, de spreeuwen 
op de muur en hoor een specht. Ik tel 
alle woorden, de hele korte eerst,

woorden afkomstig van een zuster-
planeet, eenzelfde wereld maar ver weg
waar de vogels zwijgen en ik luister

(naar de onhoorbare voetstappen 
op de brug met de zeven bogen
ik vertrouw en kijk niet achterom)
